---
layout   : default
permalink: define/analyse/
published: true
# Custom Page Variables
# ─────────────────────
title: Analyse
---

### Onze ervaring
Ons avontuur startte in het station van Brussel-centraal. Daar liepen we al meteen een beetje verloren. Maar na even zoeken zijn we toch 
aan het museum geraakt. We waren nog niet zeker of we juist zaten en we werden al door een metaaldetector gestuurd. De signalisatie kan dus wel wat beter.

Daarna moesten we met een trap naar beneden om dan pas bij de infobalie te komen. Daar mochten ze ons wel vertellen dat we voor 1 euro extra nog 2 musea erbovenop konden bezoeken. Maar goed, ons bezoek kon beginnen. Met een grote lift werden we naar de bovenste verdieping geleid en zo gingen we verdieping per verdieping terug naar beneden. Aan het einde van ons bezoek interviewden we nog een aantal bezoekers.

### Ervaring van de bezoekers
Het merendeel die wij spraken waren buitenlanders die Magritte wel kenden en zijn werk eens wilden bezichtigen. Zij hadden (net als wij) gedacht om zijn bekendste werken te vinden, maar blijkbaar heeft dit museum niet de bekendste maar wel de grootste collectie. Voor bekendere werken moet je zijn in Londen, Parijs,... Dit werd op voorhand nergens vermeld.

Daarbovenop waren er ook veel bezoekers die de quotes in het museum niet verstonden. Deze stonden enkel in het frans en nederlands. Er was wel een audiogids beschikbaar in enkele andere talen, maar ook daarop werden de quotes niet vertaald.

### Conclusie
Wij vinden een audiogids niet aangenaam om te gebruiken. Liever zouden we met onze eigen apparatuur werken. Zo kunnen we specifiek lezen/beluisteren wat we interessant vinden. 

Een vertaling van de quotes binnen het museum is ook handig om de levens- en denkwijze van Magritte voor te stellen.

De mogelijkheid om een routeplanning naar het museum op te vragen en plaatsaanduidingen binnen het museum zouden handig zijn.


